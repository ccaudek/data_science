[
  {
    "objectID": "index.html",
    "href": "index.html",
    "title": "Data Science per psicologi",
    "section": "",
    "text": "Questo è il sito web per “Data Science per psicologi”. Viene qui presentato il materiale delle lezioni dell’insegnamento di Psicometria B000286 (A.A. 2021/2022) rivolto agli studenti del primo anno del Corso di Laurea in Scienze e Tecniche Psicologiche dell’Università degli Studi di Firenze. Lo scopo di questo insegnamento è quello di fornire agli studenti un’introduzione all’analisi dei dati psicologici. Le conoscenze/competenze che verranno sviluppate in questo insegnamento sono quelle della Data Science applicata alla psicologia, ovvero, un insieme di conoscenze/competenze che si pongono all’intersezione tra psicologia, statistica e informatica."
  },
  {
    "objectID": "index.html#license",
    "href": "index.html#license",
    "title": "Data Science per psicologi",
    "section": "License",
    "text": "License\nThis book was created by Corrado Caudek and is licensed under a Creative Commons Attribution-NonCommercial-NoDerivatives 4.0 International License."
  },
  {
    "objectID": "preface.html",
    "href": "preface.html",
    "title": "Prefazione",
    "section": "",
    "text": "Questo libro ti insegnerà i principi base della Data Science, con esempi pratici.\nSembra sensato spendere due parole su una domanda che è importante per gli studenti: perché dobbiamo perdere tanto tempo a studiare l’analisi dei dati psicologici quando in realtà quello che ci interessa è tutt’altro? Questa è una bella domanda. C’è una ragione molto semplice che dovrebbe farci capire perché la Data Science sia così importante per la psicologia. Infatti, a ben pensarci, la psicologia è una disciplina intrinsecamente statistica, se per statistica intendiamo quella disciplina che studia la variazione delle caratteristiche degli individui nella popolazione. La psicologia studia gli individui ed è proprio la variabilità inter- e intra-individuale ciò che vogliamo descrivere e, in certi casi, predire. In questo senso, la psicologia è molto diversa dall’ingegneria, per esempio. Le proprietà di un determinato ponte sotto certe condizioni, ad esempio, sono molto simili a quelle di un altro ponte, sotto le medesime condizioni. Quindi, per un ingegnere la statistica è poco importante: le proprietà dei materiali sono unicamente dipendenti dalla loro composizione e restano costanti. Ma lo stesso non può dirsi degli individui: ogni individuo è unico e cambia nel tempo. E le variazioni tra gli individui, e di un individuo nel tempo, sono l’oggetto di studio proprio della psicologia: è dunque chiaro che i problemi che la psicologia si pone sono molto diversi da quelli affrontati, per esempio, dagli ingegneri. Questa è la ragione per cui abbiamo tanto bisogno della Data Science in psicologia: perché la Data Science ci consente di descrivere la variazione e il cambiamento. E queste sono appunto le caratteristiche di base dei fenomeni psicologici.\nSono sicuro che, leggendo queste righe, a molti studenti sarà venuta in mente la seguente domanda: perché non chiediamo a qualche esperto di fare il “lavoro sporco” (ovvero le analisi statistiche) per noi, mentre noi (gli psicologi) ci occupiamo solo di ciò che ci interessa, ovvero dei problemi psicologici slegati dai dettagli “tecnici” della Data Science? La risposta a questa domanda è che non è possibile progettare uno studio psicologico sensato senza avere almeno una comprensione rudimentale della Data Science. Le tematiche della Data Science non possono essere ignorate né dai ricercatori in psicologia né da coloro che svolgono la professione di psicologo al di fuori dell’Università. Infatti, anche i professionisti al di fuori dall’università non possono fare a meno di leggere la letteratura psicologica più recente: il continuo aggiornamento delle conoscenze è infatti richiesto dalla deontologia della professione. Ma per potere fare questo è necessario conoscere un bel po’ di Data Science! Basta aprire a caso una rivista specialistica di psicologia per rendersi conto di quanto ciò sia vero: gli articoli che riportano i risultati delle ricerche psicologiche sono zeppi di analisi statistiche e di modelli formali. E la comprensione della letteratura psicologica rappresenta un requisito minimo nel bagaglio professionale dello psicologo.\nLe considerazioni precedenti cercano di chiarire il seguente punto: la Data Science non è qualcosa da studiare a malincuore, in un singolo insegnamento universitario, per poi poterla tranquillamente dimenticare. Nel bene e nel male, gli psicologi usano gli strumenti della Data Science in tantissimi ambiti della loro attività professionale: in particolare quando costruiscono, somministrano e interpretano i test psicometrici. È dunque chiaro che possedere delle solide basi di Data Science è un tassello imprescindibile del bagaglio professionale dello psicologo. In questo insegnamento verrano trattati i temi base della Data Science e verrà adottato un punto di vista bayesiano, che corrisponde all’approccio più recente e sempre più diffuso in psicologia."
  },
  {
    "objectID": "preface.html#come-studiare",
    "href": "preface.html#come-studiare",
    "title": "Prefazione",
    "section": "Come studiare",
    "text": "Come studiare\nIl giusto metodo di studio per prepararsi all’esame di Psicometria è quello di seguire attivamente le lezioni, assimilare i concetti via via che essi vengono presentati e verificare in autonomia le procedure presentate a lezione. Incoraggio gli studenti a farmi domande per chiarire ciò che non è stato capito appieno. Incoraggio gli studenti a utilizzare i forum attivi su Moodle e, soprattutto, a svolgere gli esercizi proposti su Moodle. I problemi forniti su Moodle rappresentano il livello di difficoltà richiesto per superare l’esame e consentono allo studente di comprendere se le competenze sviluppate fino a quel punto sono sufficienti rispetto alle richieste dell’esame.\nLa prima fase dello studio, che è sicuramente individuale, è quella in cui lo studente deve acquisire le conoscenze teoriche relative ai problemi che saranno presentati all’esame. La seconda fase di studio, che può essere facilitata da scambi con altri e da incontri di gruppo, porta lo studente ad acquisire la capacità di applicare le conoscenze: è necessario capire come usare un software (\\(\\textsf{R}\\)) per applicare i concetti statistici alla specifica situazione del problema che si vuole risolvere. Le due fasi non sono però separate: il saper fare molto spesso aiuta a capire meglio."
  },
  {
    "objectID": "026_subj_prop.html",
    "href": "026_subj_prop.html",
    "title": "1  Pensare ad una proporzione in termini soggettivi",
    "section": "",
    "text": "Obiettivo di questo Capitolo è introdurre l’inferenza bayesiana considerando il modello binomiale. Esamineremo prima il caso di una distribuzione a priori discreta; esamineremo poi il caso di una distribuzione a priori continua. Il materiale qui presentato segue molto da vicino il capitolo 7 del testo di Albert & Hu (2019)."
  },
  {
    "objectID": "026_subj_prop.html#ch-prior-discr-binom",
    "href": "026_subj_prop.html#ch-prior-discr-binom",
    "title": "1  Pensare ad una proporzione in termini soggettivi",
    "section": "\n1.1 Inferenza bayesiana con una distribuzione a priori discreta",
    "text": "1.1 Inferenza bayesiana con una distribuzione a priori discreta\nNei problemi tradizionali di teoria delle probabilità ci sono molti esempi che riguardano l’estrazione di palline colorate da un’urna. In questi esempi ci viene fornito il numero di palline di vari colori presenti nell’urna e ci viene chiesto di calcolare le probabilità di vari eventi. Ad esempio, in un’urna ci sono 40 palline bianche e 20 rosse. Se estrai due palline a caso, qual è la probabilità che entrambe siano bianche?\nL’approccio bayesiano considera uno scenario diverso, ovvero quello in cui non conosciamo le proporzioni delle palline colorate presenti nell’urna. Cioè, nell’esempio precedente, sappiamo solo che nell’urna ci sono due tipi di palline colorate, ma non sappiamo che 40 sono bianche (proporzione di bianco = \\(2/3\\)) e 20 sono rosse (proporzione di rosso = \\(1/3\\)). Ci poniamo la seguente domanda: è possibile inferire le proporzioni di palline nell’urna estraendo un campione di palline dall’urna e osservando i colori delle palline estratte? Espresso in questo modo, questo diventa un problema di inferenza statistica, perché stiamo cercando di inferire la proporzione \\(\\theta\\) della popolazione sulla base di un campione casuale. Per continuare con l’esempio precedente, quello che vogliamo fare è inferire \\(\\theta\\), ad esempio, la proporzione di palline rosse nell’urna, alla luce del numero di palline rosse e bianche nel campione.\nLe proporzioni assomigliano alle probabilità. Ricordiamo che sono state proposte tre diverse interpretazioni del concetto di probabilità.\n\nIl punto di vista classico: è necessario enumerare tutti gli eventi elementari dello spazio campione nel quale ciascun risultato è ugualmente probabile.\nIl punto di vista frequentista: è necessario ripetere l’esperimento esperimento casuale (cioè l’estrazione del campione) molte volte in condizioni identiche.\nLa visione soggettiva: è necessario esprimere la propria opinione sulla probabilità di un evento unico e irripetibile.\n\nLa visione classica non sembra potere funzionare qui, perché sappiamo solo che ci sono due tipi di palline colorate e che il numero totale di palline è 60. Anche se estraiamo un campione di 10 palline, possiamo solo osservare la proporzione di palline rosse nel campione. Non c’è modo per potere stabilire che, nello spazio campione, ogni risultato è ugualmente probabile.\nLa visione frequentista potrebbe funzionare nel caso presente. Possiamo considerare il processo del campionamento (cioè l’estrazione di un campione casuale di 10 palline dall’urna) come un esperimento casuale che produce una proporzione campionaria \\(p\\). Potremmo quindi pensare di ripetere l’esperimento casuale molte volte nelle stesse condizioni, ottenere una serie di proporzioni campionarie \\(p\\) e infine riassumere in qualche modo questa distribuzione di statistiche campionarie. Ripetendo l’esperimento casuale tante volte è possibile ottenere una stima abbastanza accurata della proporzione \\(\\theta\\) di palline rosse nell’urna. Questo processo è fattibile, ma però è noioso, dispendioso in termini di tempo e soggetto ad errori.\nLa visione soggettivista concepisce invece la probabilità sconosciuta \\(\\theta\\) come un’opinione soggettiva di cui possiamo essere più o meno certi. Questa opinione soggettiva dipende da due tipi di evidenze: le nostre credenze iniziali e le nuove informazioni fornite dai dati che abbiamo osservato. Vedremo in questo capitolo come sia possibile combinare le credenze iniziali rispetto al possibile valore \\(\\theta\\) con le evidenze fornite dai dati per giungere ad una nuova credenza a posteriori su \\(\\theta\\). In particolare, vedremo come si possa pensare in termini soggetti a delle quantità sconosciute (in questo caso, \\(\\theta\\)) usando le distribuzioni di probabilità.\nEssendo una proporzione, \\(\\theta\\) può assumere valori compresi tra 0 e 1. È possibile pensare che \\(\\theta\\) sia uguale, ad esempio, a 0.5. Ciò significa assegnare all’evento \\(\\theta = 0.5\\) la probabilità 1; in altri termini, significa dire che siamo assolutamente certi che la quantità sconosciuta \\(\\theta\\) abbia il valore di 0.5. Questa posizione, però, è troppo estrema: non possiamo essere assolutamente certi che una quantità sconosciuta abbia uno specifico valore; altrimenti non sarebbe una quantità sconosciuta. Invece, sembra più sensato pensare che \\(\\theta\\) può, in linea di principio, assumere diversi valori e attribuire a tali valori livelli diversi di certezza soggettiva.\nConsideriamo, ad esempio, 10 possibili valori \\(\\theta\\).\n\nCodicetheta = seq(0.1, 1, length.out = 10)\ntheta\n#>  [1] 0.1 0.2 0.3 0.4 0.5 0.6 0.7 0.8 0.9 1.0\n\n\nSe non abbiamo alcun motivo di pensare diversamente, possiamo assegnare a ciascun valore \\(\\theta\\) la stessa credibilità.\n\nCodicep1 <- rep(0.1, 10)\np1\n#>  [1] 0.1 0.1 0.1 0.1 0.1 0.1 0.1 0.1 0.1 0.1\n\n\n\nCodicetibble(theta, p1) %>% \n  ggplot(aes(theta, p1)) +\n  geom_segment(\n    aes(xend = theta, yend = 0), size = 10, lineend = \"butt\"\n  )\n\n\n\nFigura 1.1: Distribuzione a priori per il parametro \\(\\theta\\) (versione 1).\n\n\n\n\nOppure, per qualche ragione, potremmo pensare che i valori centrali della distribuzione di \\(\\theta\\) siamo più credibili dei valori estremi. Tale opinione soggettiva può essere descritta dalla seguente distribuzione di massa di probabilità.\n\nCodicep2 <- c(\n  0.05, 0.05, 0.05, 0.175, 0.175, 0.175, 0.175, 0.05, 0.05, 0.05\n)\np2\n#>  [1] 0.050 0.050 0.050 0.175 0.175 0.175 0.175 0.050 0.050 0.050\n\n\n\nCodicetibble(theta, p2) %>% \n  ggplot(aes(theta, p2)) +\n  geom_segment(\n    aes(xend = theta, yend = 0), size = 10, lineend = \"butt\"\n  )\n\n\n\nFigura 1.2: Distribuzione a priori per il parametro \\(\\theta\\) (versione 2).\n\n\n\n\nLa prima distribuzione di probabilità è chiamata distribuzione discreta uniforme perché attribuisce la stessa probabilità (ovvero, 1/10) ad ogni elemento dell’insieme discreto su cui è definita (ovvero, \\(0.1, 0.2, \\dots, 1.0\\)). Anche la seconda distribuzione è discreta, ma non è uniforme: riteniamo più credibile che \\(\\theta\\) assuma un valore nell’insieme \\(\\{0.4, 0.5, 0.6, 0.7\\}\\) piuttosto che nell’insieme \\(\\{0.1, 0.2, 0.3, 0.8, 0.9, 1.0\\}\\).\nLe credenze relative alla credibilità dei possibili valori che \\(\\theta\\) possono assumere forme diverse e corrispondono a quella che viene chiamata la distribuzione a priori, ovvero descrivono le credenze iniziali relative alla quantità sconosciuta di interesse.\nLa procedura di inferenza bayesiana “aggiorna” tali credenze a priori utilizzando le informazioni fornite da un campione di dati. Usando il teorema di Bayes, le informazioni fornite dai dati vengono combinate con le nostre credenze precedenti relative alla quantità sconosciuta \\(\\theta\\) per giungere ad una credenza detta “a posteriori”.\nSupponendo che i dati corrispondano all’osservazione di 12 palline rosse in 20 estrazioni con rimessa dall’urna, usiamo ora la seconda delle distribuzioni a priori descritte sopra per ottenere la distribuzione a posteriori.\nIl teorema di Bayes specifica la distribuzione a posteriori come il prodotto della verosimiglianza e della distribuzione a priori, diviso per una costante di normalizzazione:\n\\[\np(\\theta \\mid y) = \\frac{p(y \\mid \\theta)p(\\theta)}{p(y)}.\n\\]\nPer trovare la funzione di verosimiglianza, \\(p(y \\mid \\theta)\\), è necessario pensare a come sono stati ottenuti i dati. I dati corrispondono ai risultati di 20 estrazioni con rimessa da un’urna. Se l’estrazione è casuale con reinserimento, allora i dati (12 successi in 20 prove) possono essere intesi come il risultato di un esperimento casuale binomiale. Usando \\(\\textsf{R}\\), la funzione di verosimiglianza può essere generata mediante la funzione dbinom().\n\nCodicelike <- dbinom(12, 20, theta)\nlike\n#>  [1] 5.422595e-08 8.656592e-05 3.859282e-03 3.549744e-02 1.201344e-01\n#>  [6] 1.797058e-01 1.143967e-01 2.216088e-02 3.557765e-04 0.000000e+00\n\n\nPer i 10 valori \\(\\theta\\) considerati, la funzione di verosimiglianza assume la forma indicata dalla Figura 1.3 .\n\nCodicetibble(theta, like) %>% \n  ggplot(aes(theta, like)) +\n  geom_segment(\n    aes(xend = theta, yend = 0), size = 10, lineend = \"butt\"\n  )\n\n\n\nFigura 1.3: Verosimiglianza del modello binomiale nel caso di 12 successi in 20 prove.\n\n\n\n\nPer calcolare la distribuzione a posteriori dobbiamo fare il prodotto (elemento per elemento) del vettore che contiene i valori della distribuzione a priori e del vettore che contiene i valori della funzione di verosimiglianza. Tale prodotto andrà poi diviso per una costante di normalizzazione, \\(p(y)\\).\nPer la legge della probabilità totale, il denominatore corrisponde alla probabilità marginale dei dati \\(y\\) ed è uguale alla somma dei prodotti tra la distribuzione a priori e la funzione di verosimiglianza. Nel caso discreto qui considerato, la probabilità marginale dei dati ci calcola come sum(p2 * like).\n\nCodicesum(p2 * like)\n#> [1] 0.08002663\n\n\nLa distribuzione a posteriori di \\(\\theta\\) sarà dunque uguale a (p2 * like) / sum(p2 * like).\n\nCodicepost <- (p2 * like) / sum(p2 * like)\npost\n#>  [1] 3.387994e-08 5.408570e-05 2.411248e-03 7.762481e-02 2.627064e-01\n#>  [6] 3.929756e-01 2.501596e-01 1.384594e-02 2.222863e-04 0.000000e+00\n\n\nUna rappresentazione grafica della distribuzione a posteriori di \\(\\theta\\) è fornita dalla Figura 1.4.\n\nCodicetibble(theta, post) %>% \n  ggplot(aes(theta, post)) +\n  geom_segment(\n    aes(xend = theta, yend = 0), size = 10, lineend = \"butt\"\n  )\n\n\n\nFigura 1.4: Distribuzione a posteriori per il modello binomiale con 12 successi in 20 prove e la distribuzione a priori indicata in Figura 1.2.\n\n\n\n\nConoscendo la distribuzione a posteriori di \\(\\theta\\) diventa possibile calcolare altre quantità di interesse. Per esempio, la moda a posteriori di \\(\\theta\\) si ricava direttamente dal grafico precedente, e corrisponde a 0.6. La media a posteriori si trova con la formula del valore atteso delle v.c..\n\nCodicesum(theta * post)\n#> [1] 0.5853112\n\n\nLo stesso si può dire della varianza della distribuzione a posteriori.\n\nCodicesum(theta^2 * post) - (sum(theta * post))^2\n#> [1] 0.008817409\n\n\nNel caso di una distribuzione a priori discreta, il calcolo della distribuzione a posteriori è implementata nella funzione bayesian_crank() del pacchetto ProbBayes. Dato che ProbBayes non è su CRAN, può essere installato nel modo seguente.\n\nCodicelibrary(\"devtools\")\ninstall_github(\"bayesball/ProbBayes\")\n\n\nUna volta installato, il pacchetto può essere caricato come facciamo normalmente.\n\nCodicelibrary(\"ProbBayes\")\n\n\nPer usare bayesian_crank() procediamo come indicato di seguito:\n\nCodiced <- tibble(p = theta, Prior = p2)\ny <- 12\nn <- 20\nd$Likelihood <- dbinom(y, prob = d$p, size = n)\ndf <- bayesian_crank(d)\ndf %>% as.data.frame()\n#>      p Prior   Likelihood      Product    Posterior\n#> 1  0.1 0.050 5.422595e-08 2.711298e-09 3.387994e-08\n#> 2  0.2 0.050 8.656592e-05 4.328296e-06 5.408570e-05\n#> 3  0.3 0.050 3.859282e-03 1.929641e-04 2.411248e-03\n#> 4  0.4 0.175 3.549744e-02 6.212052e-03 7.762481e-02\n#> 5  0.5 0.175 1.201344e-01 2.102351e-02 2.627064e-01\n#> 6  0.6 0.175 1.797058e-01 3.144851e-02 3.929756e-01\n#> 7  0.7 0.175 1.143967e-01 2.001943e-02 2.501596e-01\n#> 8  0.8 0.050 2.216088e-02 1.108044e-03 1.384594e-02\n#> 9  0.9 0.050 3.557765e-04 1.778882e-05 2.222863e-04\n#> 10 1.0 0.050 0.000000e+00 0.000000e+00 0.000000e+00\n\n\nVerifichiamo il risultato trovato calcolando, ad esempio, la media a posteriori (come abbiamo fatto sopra):\n\nCodicesum(theta * df$Posterior)\n#> [1] 0.5853112\n\n\nUsando questo metodo possiamo trovare la distribuzione a posteriori di \\(\\theta\\) nel caso di qualunque distribuzione a priori discreta."
  },
  {
    "objectID": "026_subj_prop.html#ch-prior-cont-binom",
    "href": "026_subj_prop.html#ch-prior-cont-binom",
    "title": "1  Pensare ad una proporzione in termini soggettivi",
    "section": "\n1.2 Inferenza bayesiana con una distribuzione a priori continua",
    "text": "1.2 Inferenza bayesiana con una distribuzione a priori continua\nIl caso di una distribuzione a priori discreta è stato discusso solo per scopi didattici. In generale, l’uso di una distribuzione a priori discreta non è una buona scelta per rappresentare le nostre credenze a priori sul parametro sconosciuto. Infatti, per definizione, una distribuzione a priori discreta può rappresentare solo alcuni dei possibili valori del parametro – nel caso discusso sopra, ad esempio, non abbiamo considerato il valore 0.55. Sembra dunque più sensato descrivere le nostre credenze a priori sul parametro utilizzando una distribuzione continua.\nCerchiamo una funzione di densità con supporto in \\([0, 1]\\). Il candidato naturale è fornito dalla funzione Beta (si veda il ?sec-distr-rv-cont). Come per le altre funzioni di densità, abbiamo a disposizione quattro funzioni \\(\\textsf{R}\\) che ci consentono di manipolare facilmente questa densità.\nAd esempio, possiamo valutare la funzione di densità \\(\\mbox{Beta}(1, 1)\\) in corrispondenza dei valori \\(p = 0.5\\) e \\(p = 0.8\\), che dovrebbe essere entrambi uguali a 1, e in corrispondenza di \\(p = 1.2\\), che dovrebbe essere ugualea 0 poiché questo valore è al di fuori dell’intervallo \\([ 0, 1]\\).\n\nCodicedbeta(c(0.5, 0.8, 1.2), 1, 1)\n#> [1] 1 1 0\n\n\nOppure possiamo valutare la funzione distribuzione \\(\\mbox{Beta}(1, 1)\\) in corrispondenza dei punti 0.5 e 0.8:\n\nCodicepbeta(c(0.5, 0.8), 1, 1)\n#> [1] 0.5 0.8\n\n\nOppure possiamo calcolare la probabilità \\(P(0.5 < p < 0.8)\\)\n\nCodicepbeta(0.8, 1, 1) - pbeta(0.5, 1, 1) \n#> [1] 0.3\n\n\nPossiamo trovare i quantili della distribuzione \\(\\mbox{Beta}(1, 1)\\) di ordine 0.5 e 0.8:\n\nCodiceqbeta(c(0.5, 0.8), 1, 1)\n#> [1] 0.5 0.8\n\n\nInfine, è possibile simulare dei valori casuali dalla distribuzione \\(\\mbox{Beta}(1, 1)\\). Se vogliamo 5 valori, scriviamo:\n\nCodicerbeta(5, 1, 1)\n#> [1] 0.2523117 0.5492791 0.2174402 0.4063601 0.2128675\n\n\nSe vogliamo 5 valori da una \\(\\mbox{Beta}(2, 10)\\), scriviamo:\n\nCodicerbeta(5, 2, 10)\n#> [1] 0.17364773 0.21332530 0.24430864 0.15817644 0.04897118\n\n\nIl pacchetto ProbBayes offre la funzione beta_area() per visualizzare la probabilità di una distribuzione Beta in un certo intrvallo di valori. Per esempio, se vogliamo la probabilità dell’evento per cui la variabile casuale \\(p\\) è contenuta nell’intervallo \\([0.1, 0.3]\\) nel caso di una \\(\\mbox{Beta}(2, 10)\\), scriviamo:\n\nCodicebeta_area(0.1, 0.3, c(2, 10))\n\n\n\n\n\n\n\n\n1.2.1 Quali parametri per la distribuzione Beta?\nSe usiamo una distribuzione Beta per rappresentare le nostre credenze a priori sul parametro \\(\\theta\\) (probabilità di successo), allora dobbiamo porci il problema di scegliere i parametri che definiscono la distribuzione Beta che meglio rappresenta le nostre opinioni a priori. Il modo più ovvio per ottenere questo risultato è per prove ed errori. Oppure, possiamo individuare i parametri \\(\\alpha\\) e \\(\\beta\\) della distribuzione interpretando \\(\\alpha\\) come la nostra stima a priori del numero di “successi”, \\(\\beta\\) come a nostra stima a priori del numero di “insuccessi” e \\(\\alpha + \\beta\\) come il numero di prove del campione. Ad esempio, se pensiamo che, su 30 prove, verranno osservati 10 successi, otteniamo una \\(\\mbox{Beta}(10, 20)\\).\n\nCodicebayesrules::plot_beta(10, 20, mean = TRUE, mode = TRUE)\n\n\n\n\n\n\n\nIn alternativa, potremmo specificare la distribuzione a priori definendo la mediana e un quantile della distribuzione. Per esempio, le nostre opinioni a priori sul parametro potrebbero essere tali per cui pensiamo che la mediana della distribuzione sia 0.25 e il quantile della distribuzione di ordine 0.9 sia 0.5. Usando la Shiny App ProbBayes::ChooseBeta() troviamo i parametri \\(\\alpha = 1.84\\) e \\(\\beta = 4.89\\).\n\nCodicebayesrules::plot_beta(1.84, 4.89, mean = TRUE, mode = TRUE)"
  },
  {
    "objectID": "026_subj_prop.html#commenti-e-considerazioni-finali",
    "href": "026_subj_prop.html#commenti-e-considerazioni-finali",
    "title": "1  Pensare ad una proporzione in termini soggettivi",
    "section": "Commenti e considerazioni finali",
    "text": "Commenti e considerazioni finali\nAbbiamo qui introdotto la procedura dell’aggiornamento bayesiano nel caso in cui la distribuzione a priori sia discreta. Abbiamo anche fornito alcune informazioni che sono utili per affrontare il problema nel caso in cui viene utilizzata una distribuzione a priori continua. Se viene utilizzata una distribuzione a priori continua, al denominatore del rapporto di Bayes troviamo un integrale che, in generale, non si può risolvere per via analitica. Il caso dell’inferenza su una proporzione, in cui la distribuzione a priori è una distribuzione Beta e la verosimiglianza è binoniale, rappresenta però un’eccezione, ovvero consente di derivare le proprietà della distribuzione a posteriori per via analitica. Il prossimo capitolo ha lo scopo di illustrare questo argomento.\n\n\n\n\n\n\nAlbert, J., & Hu, J. (2019). Probability and bayesian modeling. Chapman; Hall/CRC."
  },
  {
    "objectID": "999_refs.html",
    "href": "999_refs.html",
    "title": "Riferimenti bibliografici",
    "section": "",
    "text": "Albert, J., & Hu, J. (2019). Probability and bayesian\nmodeling. Chapman; Hall/CRC."
  }
]